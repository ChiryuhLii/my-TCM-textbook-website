---
tags: 辨证
pages: 256 257 258
---
```
《素问·阴阳应象大论》：
		善诊者，察色按脉，先别阴阳。

《素问·通评虚实论》：
		邪气盛则实，精气夺则虚。

《素问·调经论》：
		百病之生，皆有虚实。

《灵枢·本神》：
		肝气虚则恐，实则怒。脾气虚则四肢不用，五脏不安；实则腹胀，泾溲不利。心气虚则悲；实则笑不休。肺气虚则鼻塞不利少气；实则喘喝，胸盈仰息。肾气虚则厥；实则胀，五脏不安。

《伤寒论·辨太阳病脉证并治上》：
		太阳之为病，脉浮，头项强痛而恶寒。

《伤寒论·辨阳明病脉证并治》：
		阳明之为病，胃家实是也。

《伤寒论·辨少阳病脉证并治》：
		少阳之为病，口苦，咽干，目眩也。

《伤寒论·辨太阴病脉证并治》：
		太阴之为病，腹满而吐，食不下，自利益甚，时腹自痛。若下之，必胸下结硬。

《伤寒论·辨少阴病脉证并治》：
		少阴之为病，脉微细，但欲寐也。

《伤寒论·辨厥阴病脉证并治》：
		厥阴之为病，消渴，气上撞心，心中疼热，饥而不欲饮食，食则吐蛔，下之利不止。

《金匮要略·惊悸吐衄下血胸满瘀血病脉证治》：
		病人胸满，唇痿舌青，口燥，但欲漱水不欲咽，无寒热，脉微大来迟，腹不满，其人言我满，为有瘀血。

《金匮要略·痰饮咳嗽病脉证并治》：
		问曰：夫饮有四，何谓也？师曰：有痰饮，有悬饮，有溢饮，有支饮。

《温热论·第八条》：
		大凡看法：卫之后方言气，营之后方言血。在卫汗之可也；到气才宜清气；乍入营分，犹可透热，仍转气分而解……至入于血，则恐耗血动血，直须凉血散血。

《温病条辨·上焦》：
		凡温病者，始于上焦，在手太阴。

《温病条辨·中焦》：
		面目俱赤，语声重浊，呼吸俱粗，大便闭，小便涩，舌苔老黄，甚则黑有芒刺，但恶热，不恶寒，日晡益甚者，传至中焦，阳明温病也。

《温病条辨·下焦》：
		热邪深入下焦，脉沉数，舌干齿黑，手指但觉蠕动。下焦温病，热深厥甚，脉细促，心中憺憺大动，甚则心中痛。

《医门棒喝·叶氏温病论》：
		凡温病初起，发热而微恶寒者，邪在卫分；不恶寒而恶热，小便色黄，已入气分矣；若脉数舌绛，邪入营分；若舌深绛，烦扰不寐，或夜有谵语，已入血分矣。

《景岳全书·传忠录》：
		表证者，邪气之自外而入者也，凡风寒暑湿火燥，气有不正，皆是也。

《景岳全书·传忠录》：
		寒热者，阴阳之化也。

《景岳全书·传忠录》：
		寒在上者，为吞酸，为膈噎，为饮食不化，为嗳腐胀哕。热在下者，为腰足肿痛，为二便秘涩，或热痛遗精，或溲混便赤。

《通俗伤寒论·气血虚实章》：
		虚中夹实，虽通体皆现虚象，一二处独见实证，则实证反为吃紧；实中夹虚，虽通体皆现实象，一二处独见虚证，则虚证反为吃紧。景岳所谓“独处藏奸”是也。

《诸病源候论·心病候》：
		心气盛，为神有余，则病胸内痛，胁支满，胁下痛，膺、背、膊胛间痛，两臂内痛，喜笑不休，是心气之实也，则宜泻之。心气不足，则胸腹大，胁下与腰背相引痛，惊悸恍惚，少颜色，舌本强，善忧悲，是为心气之虚也，则宜补之。

《诸病源候论·肝病候》：
		肝气盛，为血有余，则病目赤，两胁下痛引小腹，善怒，气逆则头眩，耳聋不聪，颊肿，是肝气之实也，则宜泻之。肝气不足，则病目不明，两胁拘急，筋挛，不得太息，爪甲枯，面青，善悲恐，如人将捕之，是肝气之虚也，则宜补之。

《诸病源候论·脾病候》：
		脾气盛，为形有余，则病腹胀，溲不利，身重苦饥，足痿不收，行善瘐，脚下痛，是为脾气之实也，则宜泻之。脾气不足，则四肢不用，后泄，食不化，呕逆，腹胀，肠鸣，是为脾气之虚也，则宜补之。

《诸病源候论·肺病候》：
		肺气盛，为气有余，则病喘咳气，肩背痛，汗出，尻、阴、股、膝、踹、胫、足皆痛，是为肺气之实也，则宜泻之。肺气不足，则少气不能报息，耳聋，嗌干，是为肺气之虚也，则宜补之。

《诸病源候论·肾病候》：
		肾气盛，为志有余，则病腹胀，飧泄，体肿，喘咳，汗出，憎风，面目黑，小便黄，是为肾气之实也，则宜泻之。肾气不足，则厥，腰背冷，胸内痛，耳鸣苦聋，是为肾气之虚也，则宜补之。
```