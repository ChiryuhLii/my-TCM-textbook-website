---
tags: 诊法
pages: 215 216
---
```
《素问·移精变气论》：
		得神者昌，失神者亡。

《灵枢·平人绝谷》：
		五脏安定，血脉和利，精神乃居，故神者，水谷之精气也。

《灵枢·大惑论》：
		五脏六腑之精气，皆上注于目而为之精……目者，心之使也；心者，神之舍也。

《灵枢·五色》：
		青黑为痛，黄赤为热，白为寒，是谓五官。

《灵枢·五色》：
		以五色命脏，青为肝，赤为心，白为肺，黄为脾，黑为肾。

《素问·三部九候论》：
		必先度其形之肥瘦，以调其气之虚实。

《素问·脉要精微论》：
		头者精明之府，头倾视深，精神将夺矣。背者胸中之府，背曲肩随，府将坏矣。腰者肾之府，转摇不能，肾将惫矣。膝者筋之府，屈伸不能，行则偻附，筋将惫矣。骨者髓之府，不能久立，行则振掉，骨将惫矣。

《景岳全书·伤寒典》：
		舌为心之官，本红而泽。

《重订诊家直诀》：
		凡舌苔，以匀薄有根为吉。

《辨舌指南》：
		苔垢薄者，形气不足；苔垢厚者，病气有余。

《难经·六十一难》：
		闻而知之者，闻其五音，以别其病。

《医宗金鉴·四诊心法要诀》：
		五声之变，变则病生，肝呼而急，心笑而雄，脾歌以漫，肺哭促声，肾呻低微。色克则凶。

《景岳全书·传忠录》：
		一问寒热二问汗，三问头身四问便，五问饮食六问胸，七聋八渴俱当辨。九因脉色察阴阳，十从气味章神见。见定虽然事不难，也须明哲毋招怨。

《景岳全书·传忠录》：
		问寒热者，问内外之寒热，欲以辨其在表在里也。

《医偏·问证》：
		外感身热有汗为伤风，无汗为伤寒。

《素问·脏气法时论》：
		肝病者，两胁下痛引少腹，令人善怒。

《素问·至真要大论》：
		诸风掉眩，皆属于肝。

《灵枢·海论》：
		髓海不足，则脑转耳鸣。

《素问·逆调论》：
		胃不和则卧不安。

《素问·平人气象论》：
		春胃微弦曰平，弦多胃少曰肝病，但弦无胃曰死……夏胃微钩曰平，钩多胃少曰心病，但钩无胃曰死……长夏胃微耍弱曰平，弱多胃少曰脾病，但代无胃曰死……秋胃微毛曰平，毛多胃少曰肺病，但毛无胃曰死……冬胃微石曰平，石多胃少曰肾病，但石无胃曰死。

《素问·三部九候论》：
		形盛脉细，少气不足以息者危；形瘦脉大，胸中多气者死。形气相得者生，参伍不调者病。

《难经·一难》：
		寸口者，脉之大会，手太阴之脉动也。寸口者，五脏六腑之所终始，故法取于寸口也。

《濒湖脉学》：
		脉有七诊，曰浮中沉，上下左右，消息求寻。又有九候，举按轻重，三部浮沉，各候五动。寸候胸上，关候膈下，尺候于脐，下至跟踪。左脉候左，右脉候右，病随所在，不病者否。
```